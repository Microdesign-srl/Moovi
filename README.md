# Microdesign Moovi per Arca Evolution
## Introduzione
Questo manuale ha l’obiettivo di fornire la documentazione completa per l’installazione, la configurazione e l’utilizzo di Microdesign **Moovi**, un’applicazione web destinata alla gestione della logistica di magazzino.

L’Applicazione Microdesign **Moovi** è stata sviluppata utilizzando le più recenti tecnologie software per lo sviluppo di applicazioni responsive integrata in Arca Evolution.

## Prerequisiti
Microdesign **Moovi** è un’applicazione web, e come tale va installata su un server intranet o Internet dotato di un sistema operativo con Microsoft Internet Information Service (IIS) 7.5 o superiore (IIS 7.5 è installabile in ambiente Windows Server 2008 R2 o successivi).

Microdesign **Moovi** è stata scritta utilizzando le più recenti tecnologie (HTML5, JavaScript, jQuery, C#, css3, …) ed è compatibile con i browser di ultima generazione (Google Chrome, Microsoft Edge, Safari, Mozilla Firefox, Internet Explorer). **Moovi** è accessibile da ogni dispositivo che mette a disposizione un browser di quelli elencati precedentemente; come PC, tablet, smartphone e terminali industriali. 
